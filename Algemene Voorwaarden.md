TRBL Algemene Voorwaarden
1. Deze algemene voorwaarden zijn zowel van toepassing op de leveringen van diensten als op de verkoop en verhuur van goederen.
2. De Algemene Voorwaarden worden door het invullen van de bestelbon of het geven van een opdracht door de klant als aanvaard beschouwd.
3. Alle facturen zijn contant betaalbaar, tenzij anders bepaald. Bij gehele of gedeeltelijke wanbetaling op de vervaldag, zal het openstaande bedrag automatisch en zonder de noodzaak van voorafgaande ingebrekestelling, verhoogd worden met een intrest bedoeld in artikel 5 van de wet van 2 augustus 2002 betreffende de bestrijding van betalingsachterstand bij handelstransacties en een schadevergoeding van 10% (dit laatste met een minimum van 40 euro).
4. Ingeval van betwisting zijn alleen de daartoe bevoegde Gentse rechtbanken bevoegd.
5. Klachten moeten door de klant per aangetekend schrijven gebeuren binnen de 8 dagen van factuurdatum.
6. Zolang geleverde goederen en diensten niet volledig zijn betaald, blijven zij eigendom van de verstrekker. Niettemin gaan alle risico's gekoppeld aan de verkochte goederen en diensten over op de koper vanaf het ogenblik van levering.
7. Indien de klant zijn verplichtingen, onder meer betalingsverplichting, niet tijdig nakomt, zijn wij gerechtigd om verdere leveringen en diensten stop te zetten en de overeenkomst van rechtswege en zonder ingebrekestelling als ontbonden te beschouwen.
8. Annuleren van een ondertekende offerte met totaalprijs boven de 300 euro kan tot minimaal een week voor het evenement. Bij bovenvermelde annulering wordt steeds een administratieve kost van 35 euro aangerekend.
9. Indien een offerte minder dan 20 dagen voor het evenement wordt geannuleerd, zal een schadevergoeding van 20% aangerekend worden.
10. Al het gehuurde materiaal dient tijdig in origineel ontvangen staat teruggebracht te worden. Bij schade of niet terugbrengen valt de herstel- of aanvulkost volledig ten laste van de klant.
11. Wanneer het materiaal buiten de huurperiode wordt teruggebracht, zal een extra huur-dag plus een schadevergoeding 20% aangerekend worden voor elke achterstallige dag.
12. Op maat bestelde producten kunnen niet geannuleerd worden eens de productie gestart is.
13. Trbl houdt zich steeds het recht vrij kleine equivalente aanpassingen door te voeren op offertes.
14. TRBL stelt zich niet verantwoordelijk voor schade aangericht door mis-ingebruikstelling van materiaal. Verhuurd materiaal dient nooit langer dan 12 uur aan één stuk onder stroom te staan.
